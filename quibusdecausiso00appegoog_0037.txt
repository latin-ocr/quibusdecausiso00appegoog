33

1

 

causa, causa Nasonis in exsilium missi latere potuit; ac quod
neque scriptores aequales neque poeta ipse hanc rem publi-
caverunt, quantopere verecundiam Augusti respexerint, in-
dicium est.

Ex nostra denique sententia intelligitur, quod et Augu-
stus ipse et eo mortuo Tiberius ac Livia omnes humiles
Ovidii preces neglexerunt, neque ullo modo miserrimam
sortem ejus levarunt. Apud Dionem Cassium lib. LVI. c.
40 Tiberium de Augusto mortuo sic verba facere memineris:
τοῖς τε τῶν οἰκειοτάτων ὑβρίσμασιν ἀπαραιτήτως ἐπεξιών, τὰ
τῶν ἄλλων ἁμαρτήματα ἀνθρωπίνως μετεχειρίζετο. Quam f uerit
inexorabilis in filiam neptemque, severissime eae damnatae
docent3 sed eum ne moribundum quidem illa flagitia iis igno-
visse, ex his verbis Suetonii (Aug. c, 101) satis superque
elucet: „Julias filiam neptemque, si quid iis accidisset, vetuit
sepulcro suo inferri.“ Ergo si talem Augustus in neptem
se praebuit, quomodo minus infestus esse potuit in Nasonem,
quem non solum participem vel fautorem flagitiorum ejus
judicaret, sed cujus lascivis carminibus etiam magna ex parte
mores filiae neptisque corruptos depravatosque esse putaret!
Ac si (cfr. Dion. Cass. LV. cs 13.) preces vel totius populi
romani, ut filiae relegatae reditum concederet, adeo non
Augustum moverunt, ut „prius ignem coitur-um esse cum aqua“
diceret; si ne neptem quidem reverti passus est -- quid
mirum, quod precibus poetae relegati ipsius vel, qu‘as uxorem
ejus atque amicos pro misero exsule adhibuisse verisimile est,
minus commotus est!

Quae cum ita sint, nemo jam dubitabit, q'uin Tiberius
et Livia, Augusto mortuo veniam impunitatemque supplici
Nasoni negantes, ex voluntate defuncti ita fecerint. Cui rei
congruit, quod ne Juliae nepti quidem, postquam avus de-
cessit, gratia facta est, sed usque ad mortem per viginti
annos exsilium fuit perpetiendum. Silanum quidem, adulterum
neptis Augusti, qui voluntarium exsilium sibi consciverat,
Tiberio regnante, Romam revertisse, Tacitus annal. 111. 24
refert. At ibidem quoque, quomodo id fieri potuerit, et quam

